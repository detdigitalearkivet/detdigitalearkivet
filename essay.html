<!DOCTYPE html>
<html lang="no" ng-app="app">
<head>
    <meta charset="utf-8" />
			<title>Essay</title>


          <link rel="stylesheet" href="css/styles.css">
      		<link rel="stylesheet" href="css/bootstrap.min.css">
          <link rel="stylesheet" href="css/carousel.css">
          <link rel="stylesheet" href="css/myCSS.css">
          <link rel="stylesheet" href="css/customNavbar.css">

          <link href="https://fonts.googleapis.com/css?family=PT+Sans|Poppins" rel="stylesheet">

    <link rel="stylesheet" href="css/carousel.css">
	</head>
  <body>

    <div id="section1-container">

      <div id="custom-bootstrap-menu" class="navbar navbar-default navbar-static-top" role="navigation">
          <div class="container-fluid">
              <div class="navbar-header"><a class="navbar-brand" href="home.html"><h2>Det «digitale arkivet»</h2></a>
                  <button type="button" class="navbar-toggle" data-toggle="collapse" data-target=".navbar-menubuilder"><span class="sr-only">Toggle navigation</span><span class="icon-bar"></span><span class="icon-bar"></span><span class="icon-bar"></span>
                  </button>
              </div>
              <div class="collapse navbar-collapse navbar-menubuilder">
                  <ul class="nav navbar-nav navbar-right">
                      <li><a href="home.html"><h2>Kart</h2></a>
                      </li>
                      <li><a href="hensikt.html"><h2>Hensikt</h2></a>
                      </li>
                      <li><a href="essay.html"><h2>Essay</h2></a>
                      </li>
                  </ul>
              </div>
          </div>
      </div>

    </div>



<!-- start på tekst -->

    <div class="container">
     <div class="col-md-12 centered">
       <br>
         <div class="row">
             <div class="col-md-8">
               <p class="thick"> Et kort essay om arkitektur, byutvikling og transformasjon</p>
              <br>

               <p class="thick">Arkitektoniske kvaliteter</p>
Arkitektur er byggekunst – det er samspillet mellom bygningens bruk og det kunstneriske aspektet som danner grunnlaget for arkitektur. Mennesker <i> opplever </i> arkitekturen, og den henvender seg til alle sanser på én gang. Vi tar innover oss lukt, det taktile, smak, lyd og det synlige. Disse sanselige og sensuelle egenskapene i arkitekturen er udefinerte og ikke-målbare. Arkitekter omtaler dem som arkitektoniske kvaliteter eller kvalitative egenskaper, og bruker begreper som atmosfære, stemning, materialer, lys- og skyggespill for å beskrive disse. </p>

<p> <i>Hvorfor ikke gjenbruke bygninger med gode kvaliteter? </i>Stadig opplever jeg disse arkitektoniske kvalitetene i eldre bygninger. Bygningens materialer, lys og rom spiller på flere sanser – ofte mer enn de <i>visuelle, wow-bygningene</i> som bygges i dag.<sup>1</sup> Følelsen av en vinduskarm i naturstein, lukten av en oljet trevegg, lysspillet i takdekoren og akustikken i et rom. Det finnes en karakterrikdom i eldre bygninger – også i det forfalne og forbigåtte. De arkitektoniske kvalitetene forsvinner ikke selv om bygningen er gammel. Juhani Pallasma mener også dette: “Følelsen eller sinnstilstanden som oppstår og trer inn ligger ikke bare hos subjektet, men er objektive egenskaper ved rommet; dets lys, lyd, lukt, farge og gjenstander, som i seg selv stråler ut i rommet” (sitert etter Carsten Thau, Pallasma, 2014). Kvalitetene er med andre ord objektive egenskaper ved arkitekturen, knyttet til det fysiske.
 </p>
<br>

<p class="thick">Attraktiv byutvikling</p>
Vi har satt forretning og business høyest for å sikre utvikling og vekst i byene, skriver Alexandria Algard, arkitekt og NAL-president (2016). Men byutvikling handler om mer enn et visst antall bygninger, å sikre inntekter og arbeidsplasser. Kunsten er å være oss selv:</p>
<br><p style="font-size:14px">“På mange måter er det det tilsynelatende basale og banale som gjør byen attraktiv og bærekraftig. (...) En by har personlighet, akkurat som folk har. Som med
mennesker, er det avgjørende for en bys attraktivitet at den oppleves som oppriktig og ærlig. Ekte. Særegen. (...) Selv liker vi det nære og rare, det som gjør oss til oss. (...) Stikk i strid med det som kanskje er den gjengse oppfatning, er det utvikling gjennom bevaring og foredling av vår egenart som er veien til en bærekraftig by som vil være attraktiv i fremtiden”
(Algard, 2016). </font></p><br>

<p> Et steg i riktig retning for arkitektur og byutvikling vil være å gjenbruke og videreføre det som er særegent for byen – i dette tilfellet Stavanger og sjøhusene, fabrikkene, gågatene og småhusbebyggelsen. Da vil man forlenge livet og historien til bygningene og byen. Slik kan transformasjon være en måte å ivareta kulturminner, et “vern gjennom bruk”. Det å bevare historien er ikke det samme som å stagnere. For det er ikke vanskelig å generalisere og å bygge stort og høyt – “kunsten er å være oss, å være Stavanger” og å utvikle og videreføre det vi er (Algard, 2016). </p>
<br>

<p class="thick">Bærekraftig bygging</p>
Transformasjon kan snu et miljøproblem forbundet med at utdaterte bygninger blir stående tomme og forfalle til potensielle muligheter for miljø og samfunn. På mange måter blir transformasjon <i>bærekraftig bygging</i> som sparer samfunnet for ressurser og redusere produksjonen av avfall. Arkitektfirma Helen & Hard bekrefter dette i prosjektet om Mosvangen studentboliger, der de forklarer at transformasjon ble valgt istedenfor å bygge nytt, etter en evaluering av kostnad og potensielle bokvaliteter (Braathen, Kropf & Stangeland, 2012). </p>
<br>

<p class="thick"> Hva nå?</p>
Eksisterende bygninger med historiske verdier og arkitektoniske kvaliteter mener jeg bør bevares og må trumfe over en forretnings-mentalitet som finnes i byggebransjen og samfunnet i dag. “Business vil gro i en by der folk trives” (Algard, 2016). – Vi må igjen minne oss selv på at det som bygges skal tjene folk først, og at en attraktiv og bærekraftig by innebærer en videreføring av det som gjør Stavanger særegent. Å tilpasse, legge til, tilrettelegge og endre det som allerede finnes av såkalte «bygde kvaliteter» i Stavanger vil være mer attraktivt enn å bygge nytt, og det bør i fremtiden være vanlig praksis at arkitekter utforsker transformasjon, før man eventuelt velger å rive og bygge nytt. Det bør eksistere en «både og» holdning ved gjenbruk av bygninger – man skal bevare og videreføre de kvaliteter og verdier som eksisterer, også kan man ombygge eller fjerne de delene som forfaller og ikke er av historisk verdi. </p>

<p>For at dagens «forretningsfokuserte» holdninger skal endres vil et annet viktig gjøremål være å spre kunnskap og belyse tematikken til de utenfor byggebransjen. Kun med en felles forståelse og et felles ønske om hva god arkitektur og byutvikling er og skal være, vil man klare å stille krav til hva som bygges og hva som bør bevares. </p>

<br>
<p class="thick"> Fotnoter</p>
<p style="font-size:12px"> <sup>1</sup>Juhani Pallasmaa bekymres over den synsdominert arkitekturutviklingen: ”Jeg var blitt mer og mer bekymret over synssansens dominans og undertrykkelsen av de andre sanser hos både praktiserende arkitekter, undervisere og kritikere, og å oppleve hvordan de sanselige og sensuelle egenskaper på den måten forsvant fra kunsten og arkitekturen” (2012, s. 23).</font></p>




       </div>



     </div>
   </div>




<!-- Javascript files at the bottom of the page -->
<script src="js/jquery.js"></script>
<script src="js/bootstrap.min.js"></script>
<script type="text/javascript">
</script>
</body>
</html>
